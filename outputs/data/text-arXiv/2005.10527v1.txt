#LaCulturaNonSiFerma
Report sull’uso e la diffusione degli
#hashtag delle istituzioni culturali
italiane durante il periodo di lockdown

Autori​: Carola Carlino, Gennaro Nolano, Maria Pia di Buono, Johanna Monti - Università di
Napoli “L’Orientale” - ​UNIOR NLP Research Group
Data​: 20/05/2020
Versione​: 1.0

Introduzione

3

#Hashtag e iniziative culturali durante il lockdown

5

Raccolta e Analisi dei Dati

6

Raccolta dei dati e creazione del dataset

7

Analisi preliminare

9

Conclusioni

15

Bibliografia

15

Annex

16

2

1. Introduzione
Durante la pandemia di COVID-19 del 2019-2020, molti stati hanno fatto ricorso ad una politica
di lockdown, in alcuni casi ancora in corso, che ha interessato milioni di cittadini, istituzioni e
aziende per il contenimento e contrasto del diffondersi del virus. L’Italia, insieme alla Cina, è
stata tra i primi paesi ad applicare tale politica di restrizioni ad ampio raggio che ha, ovviamente,
interessato anche istituzioni e luoghi di cultura.
In tale periodo, diverse iniziative comunicative a vari livelli sono state intraprese per aumentare
la consapevolezza ​dei cittadini in riferimento alla necessità di modificare temporaneamente
comportamenti e abitudini di vita e offrire supporto e incoraggiamento per affrontare il nuovo
scenario.
In particolare, le istituzioni culturali, quali musei e gallerie d’arte, hanno dato vita a un'ampia
gamma di azioni, utilizzando le principali piattaforme social (Facebook, Twitter, Instagram) e
richiedendo la partecipazione attiva degli utenti a tali iniziative. Il coinvolgimento degli utenti,
che, in fase di lockdown, poteva avvenire solo tramite una forma mediata, sembra perseguire
due obiettivi principali: (i) mantenere attivo il canale comunicativo con il pubblico; (ii) garantire
l’accesso ai contenuti culturali non fruibili di persona a causa delle limitazioni dovute alla politica
di restrizione degli spostamenti fisici per tutti i cittadini.
L’uso degli strumenti social si è rivelato fondamentale per assolvere la funzione culturale e la
funzione comunicativa, che, come ricorda Antinucci (2004:10), “sono inscindibili, giacché l’una
presuppone l’altra”. Privati della possibilità di dialogare con il pubblico in maniera diretta e di
comunicare i loro contenuti nel contesto tradizionale di fruizione, le istituzioni hanno sfruttato
pienamente le potenzialità della nuova modalità comunicativa.
Uno dei fenomeni, immediatamente evidente, nella maggior parte delle interazioni promosse da
istituzioni culturali attraverso tutti i social media, è l’utilizzo di una serie di #hashtag (#) ad
accompagnare il contenuto visivo e testuale proposto. Gli #hashtag, parole chiave assegnate
alle informazioni, nate per descrivere i contenuti su Twitter e guidarne la stessa ricerca,
rappresentano un elemento centrale per organizzare le informazioni, in quanto contribuiscono a
raggruppare le discussioni relative ad argomenti o eventi specifici (Small, 2011).
Alcuni studi in altri settori, in particolare nei settori del marketing e della comunicazione, ma
anche di ​Business Intelligence​, riconoscono il ruolo degli #hashtag nel contribuire
all’innovazione delle ​knowledge ​organizations in un contesto, come quello attuale, in cui
proliferano contenuti generati dagli utenti (Chang, 2010). Infatti, secondo lo studio proposto da
Chang (2010), la teoria della ​Diffusion of Innovation può contribuire a esaminare la diffusione
nell’uso e adozione degli #hashtag all’interno di un sistema social. La necessità di organizzare
le informazioni e i contenuti intorno ad argomenti specifici, in modo da facilitarne il successivo
recupero, ha causato una ampia adozione degli #hashtag. Tale adozione ha dato vita a veri e
propri archivi di informazioni, risultato di uno sforzo collettivo, cui partecipano attivamente tutti

3

coloro che contribuiscono ad aggregare i contenuti nello stesso flusso identificato da uno
specifico #hashtag.
A dimostrazione dell’importanza degli #hashtag nell'aggregare contenuti e utenti, nel 2015
Twitter introduce l’#hashtag ​#culturalheritage, ​per rispondere all’interesse dimostrato degli utenti
verso i contenuti e gli eventi culturali. L’opportunità offerta dalla connessione tra #hashtag e
contenuti culturali è stata analizzata in studi recenti, anche se con una limitata attenzione al
potenziale e all’efficacia degli impulsi e attività social per supportare le istituzioni nella
promozione dei beni culturali​ ​(Chianese et al., 2016).
L’uso degli #hashtag si è successivamente ampliato travalicando i confini di Twitter e
diventando un elemento portante nella costruzione di comunità virtuali che si identificano nel
messaggio e intorno al quale costruiscono relazioni, migliorando la comunicazione tra i membri
che aderiscono alla comunità (Mulyadi and Fitriana, 2018).
Marulli et al. (2015) propongono un approccio basato su ontologie per valutare l’interesse e la
sensibilità degli utenti ai contenuti dei beni culturali attraverso le loro attività sui social network,
in particolare Twitter. I risultati di tale indagine quantitativa, che combina il trattamento
automatico del linguaggio (TAL), le tecnologie semantiche e l’analisi temporale e
geo-referenziata, misurano l’atteggiamento degli utenti rispetto agli oggetti dei beni culturali, la
densità geografica dei luoghi in cui fruire contenuti culturali e la prossimità temporale ad eventi
legati ai beni culturali.
L’analisi dell’uso e della diffusione degli #hashtag, quindi, rappresenta, alla luce delle numerose
variabili che possono essere considerate, una interessante sorgente di informazioni sui
comportamenti delle istituzioni e degli utenti che interagiscono con queste e con i contenuti
culturali in generale.
Il presente report si basa su una prima indagine degli #hashtag prodotti e utilizzati dalle
istituzioni culturali italiane durante il periodo di lockdown nell’arco temporale che va dal
08/03/2020, data in cui è stato emanato il Decreto del Presidente del Consiglio dei Ministri
(DPCM 8 marzo 2020) che corrisponde a quella che è stata denominata Fase 1 e che ha
sancito l’inizio delle restrizioni dovute alle misure per il contenimento e il contrasto del Covid-19
sull'intero territorio nazionale, al 04/05/2020, data in cui il DPCM 26 Aprile 2020 stabiliva
l’allentamento di tali misure dando inizio alla cosiddetta Fase 21.
Il particolare periodo preso in considerazione rappresenta uno scenario interessante di ricerca
per analizzare come le istituzioni culturali hanno risposto ad un evento che, di fatto, mutava le
condizioni di comunicazione in cui operare e come gli utenti hanno reagito a questa nuova
forma in cui sono stati proposti dei contenuti culturali.

1

È importante sottolineare che il DPCM 26 Aprile 2020 non sancisce la riapertura dei luoghi della cultura
al 4 maggio, bensì al 18 maggio. Tuttavia, si è scelto di concentrare l’analisi e la raccolta dei dati in
riferimento al primo periodo di lockdown in quanto più restrittivo per tutte le attività della popolazione
italiana e che, quindi, può essere considerato maggiormente interessante per valutare le reazioni degli
utenti alle iniziative delle istituzioni culturali.

4

Lo studio è stata condotto tenendo conto di tre livelli di analisi: (i) il modo in cui le istituzioni
culturali hanno curato la comunicazione attraverso i social nel periodo definito Fase 1 per
confermare o rafforzare la loro presenza, proponendo nuove iniziative e contenuti agli utenti; (ii)
il grado di partecipazione da parte del pubblico alle iniziative; (iii) la dimensione temporale che
ha causato la sospensione improvvisa delle attività culturali in presenza, modificando
drasticamente il comportamento del pubblico di tali istituzioni e azzerando di fatto la fruizione
diretta dei contenuti culturali proposti dai luoghi di cultura.

2.

#Hashtag e iniziative culturali durante il
lockdown

Durante il periodo di lockdown, numerose iniziative di divulgazione dei contenuti culturali
attraverso i social network sono state caratterizzate dall’uso di #hashtag. Tale uso,
contribuendo all’aggregazione delle informazioni, ha incentivato la creazione di un luogo di
cultura virtuale in cui musei e istituzioni hanno concentrato le loro attività di comunicazione con
il loro pubblico tradizionale e con potenziali nuovi utenti.
Dinanzi all’ampio ventaglio di proposte che i musei hanno lanciato, l’International Council Of
Museums2 (ICOM), la principale organizzazione internazionale che rappresenta i musei e i suoi
professionisti, già pochi giorni dopo la diffusione di tali iniziative, ha stilato un elenco contenente
i casi studio che sono sembrati essere più stimolanti e meglio pensati per raggiungere il
pubblico da remoto3. Tra questi rientrano coloro che hanno digitalizzato il contenuto delle
proprie collezioni, come ad esempio lo Smithsonian, l'istituto di ricerca fondato a Washington
nel 1846, che ha pubblicato su una piattaforma accessibile a tutti 2,8 milioni di immagini ad alta
risoluzione4, e coloro che hanno incrementato l’utilizzo dei canali social, Facebook primo tra
tutti, seguito da Instagram, Twitter e altri5, offrendo agli utenti tour in diretta tra i propri
capolavori, spesso illustrati dai direttori dei musei, come ad esempio la passeggiata virtuale
offerta dal Los Angeles County Museum of Art6 (LACMA).
Se Instagram è stato usato come vetrina attraverso la quale artisti e professionisti del settore
hanno intrattenuto momenti conversevoli con un pubblico di interessati utilizzando la formula
della “diretta”, Twitter, che permette un approccio meno interattivo in tal senso, è stato adottato
da alcuni musei come strumento per coinvolgere il proprio pubblico in modo divertente,
​http://www.icom-italia.org/
​https://icom.museum/en/news/how-to-reach-and-engage-your-public-remotely/
4
​https://www.si.edu/openaccess
5
Sull’uso dei social network più attrattivi per il pubblico si veda il riferimento ai risultati del report finale
pubblicato dalla Network of European Museum Organisations (NEMO) il 12/05/2020
https://www.ne-mo.org/fileadmin/Dateien/public/NEMO_documents/NEMO_COVID19_Report_12.05.202
0.pdf
6
​https://www.facebook.com/LACMA/videos/vl.1088362991231549/10155304471391566/?type=1
2
3

5

proponendo quiz e giochi creati sulle opere delle proprie collezioni, quali i puzzle e le parole
crociate elaborati dal Getty Museum di Los Angeles7 e il Museum of Fine Arts della città di Saint
Petersburg in Florida8.
Zoomando sull’Italia, ci si rende conto che anche qui le istituzioni nazionali - musei, gallerie,
fondazioni - non hanno atteso a far avvertire la propria presenza e hanno messo in atto tutte le
risorse a disposizione per restare in contatto con il proprio pubblico9, garantendo l’accesso al
nuovo luogo di cultura virtuale attraverso l’uso degli #hashtag.
Il presente studio si basa sull’analisi di un set di #hashtag utilizzati per rispondere alla
situazione inaspettata di lockdown che ha creato un gap comunicativo improvviso con gli utenti.
In generale, l’utilizzo degli #hashtag in tale contesto ha assunto due compiti: mantenere attivo
un canale di comunicazione con il pubblico e offrire modalità di fruizione alternative dei
contenuti culturali di cui tali istituzioni sono depositarie.

3. Raccolta e Analisi dei Dati
L’indagine ha preso in considerazione lo specifico spazio virtuale creato dagli #hashtag che le
istituzioni culturali hanno utilizzato nella promozione e nella comunicazione durante la Fase 1, in
particolare sul social network Twitter. Le specifiche caratteristiche di questa piattaforma hanno
fatto sì che la sua adozione da parte delle istituzioni culturali italiane fosse graduale, se si
considerano i dati rilevati dall’Osservatorio Innovazione Digitale nei Beni e Attività Culturali in
seguito a un’analisi effettuata su un campione di musei in relazione all’attività da loro svolta nel
201610. Da quegli anni ad oggi, la percentuale dei musei italiani che usano Twitter è passata dal
31% al 33% nel biennio successivo (2017-18)11.
Il periodo di lockdown ha drasticamente incrementato le attività e la presenza online delle
istituzioni, come indicato dal report NEMO, in cui sono stati analizzati differenti dati relativi alla
chiusura forzata. In particolare, il report evidenzia che, dopo tre settimane di chiusura al
pubblico, circa l’80% dei musei ha incrementato la propria attività online, come reazione alla
generale visibilità in crescita dei beni culturali fruiti in questa modalità. In riferimento a Twitter, si
rivolge l’attenzione non tanto a quanti musei hanno iniziato a usarlo, ma piuttosto a come hanno
iniziato a usufruirne, poiché, se prima della pandemia la piattaforma social era considerata
soltanto uno dei tanti mezzi di comunicazione, con un minimo obiettivo di engagement del
pubblico, a causa delle misure di ​social distancing s​ embra essere diventato una risorsa
​https://medium.com/@AkronArtMuseum/musegames-round-two-60b71939e030
​https://www.jigsawplanet.com/?rc=play&pid=01e489a945b2
9
https://www.artribune.com/arti-visive/arte-contemporanea/2020/03/iorestoacasa-musei-covid-19-contenut
i-online-guida/78/
10
https://www.osservatori.net/it_it/osservatori/comunicati-stampa/il-52-dei-musei-italiani-e-social-ma-i-serv
izi-digitali-per-la-fruizione-delle-opere-sono-limitati
11
​https://www.statista.com/statistics/553443/share-of-museums-using-on-social-media-by-platform-italy/
7
8

6

irrinunciabile. Tuttavia, l’impiego di questa piattaforma richiede una buona capacità di sintesi e
un linguaggio efficacemente adoperato per raccontare eventi e fornire informazioni ad esso
correlate, come nel caso di una mostra o di qualunque iniziativa lanciata da un museo
(Mandarano, 2019:102). D’altro canto, Marulli et al. (2015) ricordano come il settore dei beni
culturali possa trarre vantaggio da queste tecnologie della comunicazione e dell’informazione,
sviluppando nuove strategie per coinvolgere e attrarre un numero maggiore di utenti. Il
particolare contesto, creatosi per l’evento pandemico, ha causato la necessità di modificare il
modo in cui le istituzioni culturali sfruttano questi canali, ampliando i fini per i quali le stesse
istituzioni hanno iniziato a usare tali tecnologie, ovvero attrarre visitatori alle mostre o
promuovere una serie di servizi collegati.

3.1 Raccolta dei dati e creazione del dataset
La raccolta dei dati in forma di tweet è stata effettuata a partire da un set di #hashtag
predominanti nei post delle principali istituzioni culturali e del MiBACT sulle piattaforme social,
durante il momento iniziale della cosiddetta Fase 1. La prima selezione manuale ha incluso un
totale di 33 #hashtag, fra quelli riportati dalla piattaforma Twitter tra i ​trend topics ​in tale periodo​.
Sulla base di questa selezione iniziale, è stato creato un primo dataset includendo i tweet
pubblicati nell’arco di tempo che va dal 08/03/2020 al 04/05/2020, che presentassero uno o più
degli #hashtag individuati (Annex - ​Tabella 1​). In totale, questo dataset contiene 23716 tweet,
che sono stati raccolti attraverso Python 3.6 e la librerie GetOldTweets12.
Il set iniziale di #hashtag, ordinato in base al numero di retweet per ciascuno, è stato
successivamente suddiviso in base a un criterio temporale di creazione degli aggregatori stessi,
individuando due macro-categorie: quelli esistenti prima della diffusione del virus COVID-19 e
dell’entrata in vigore delle relative misure di restrizione, e quelli che sono stati creati ​ad hoc
durante periodo di lockdown.
Per quanto riguarda gli #hashtag del primo gruppo (riportati in grigio in ​Tabella 1​), questi
compaiono sulla homepage di Twitter già in un momento precedente a quello compreso tra la
fine del 2019 e l’inizio del 2020, ma al fine di incentivare il pubblico costretto a stare in casa a
fruire dei contenuti culturali, essi sono stati riutilizzati dai musei per sostenere le proprie
iniziative.
È il caso, ad esempio, dell’hashtag #​ABCBarberiniCorsini​, che riassume l’idea elaborata dallo
staff della Galleria Barberini Corsini di Roma di diffondere la conoscenza delle opere della
propria collezione. La proposta è stata lanciata il 16 ottobre 2019 ed è stata nuovamente
sottoposta all’attenzione del pubblico l’11 marzo 2020, vale a dire due giorni dopo la chiusura
dei musei sancita dall’emanazione del DPCM 8 marzo 2020.
Tra gli #hashtag più generici, cioè quelli che non fanno riferimento a una singola iniziativa, ma
che rimandano a delle macrocategorie o macrotemi, si nota una corposa interazione
12

​https://github.com/Jefferson-Henrique/GetOldTweets-python/blob/master/README.md

7

dell’hashtag #​museitaliani​, che sui social network è presente anche nella variante grafica
#​museiitaliani.​ Sulle diverse piattaforme social è l’#hashtag ufficiale adottato dalla Direzione
generale Musei13, organo funzionario del MiBACT, ed è l’aggregatore con il quale si vogliono
rendere note le opere, i capolavori, il luoghi della cultura del Sistema Museale Nazionale
italiano. Proprio per la ​mission per cui nasce questa etichetta, si può affermare che essa esiste
da prima del filone Musei e COVID, ma di sicuro ha contribuito non poco a rafforzare la
presenza anche dei musei italiani, per l’appunto, come interlocutori di un dialogo che, senza
voce, coinvolge utenti e istituzioni di tutto il mondo.
Diversa è l’opinione per #artchallenge,​ che, sebbene sia stato utilizzato in molti testi brevi,
presenta ben pochi riferimenti al contesto pandemico. Dal punto di vista geografico, il suo uso si
colloca nei paesi oltreoceano e oltremanica; sui casi di applicazione, invece, risulta essere
adoperato a grandi linee da utenti che si occupano di grafica, di disegno e che hanno tra i propri
interessi la cultura dei Manga.
Nella stessa ​Tabella 1​, sono riportati anche gli #hashtag che sono stati creati dai musei per far
sentire fortemente la propria presenza sui social e per fare in modo che il pubblico ne fosse
consapevole, nonostante la momentanea chiusura forzata delle sale di esposizione.
Al fine di evitare rumore nei dati e focalizzarci su un set ridotto di #hashtag, nella analisi
successive abbiamo deciso di non considerare gli #hashtag con numero totale di tweet nel
periodo di interesse inferiore a 1000 e gli #hashtag che, pur avendo un numero di tweet relativi
abbastanza elevato, sono stati usati prevalentemente da organizzazioni straniere o in contesti
non strettamente connessi ai beni culturali (​#cultureinquarantine​, ​#artchallenge i​ n ​Tabella 1​). Il
numero totale di #hashtag selezionati è sei, di cui alcuni pre-esistenti al periodo di lockdown,
come #​museitaliani​, ma riutilizzati in occasione delle nuove attività del periodo pandemico.Tale
selezione ha portato ad una cernita dei tweet presenti nel dataset iniziale, prendendo in esame
un totale di 15988 tweet prodotti utilizzando almeno uno dei sei #hashtag di interesse (Annex Tabella 2​).
Nella ​Tabella 2 è possibile avere un quadro del numero di interazioni, in termini di dati
disaggregati in tweet e retweet, per ognuno dei sei #hashtag presi in considerazione.
Sulla base del numero di interazioni generate, un discorso e un’analisi a parte merita
#ArTyouReady, #hashtag di nuova creazione, che con 16237 retweet nel periodo di Fase 1, si
candida a ricoprire il ruolo di aggregatore tematico più diffuso e noto.
Infine, attraverso la libreria Tweepy14 sono state poi raccolte informazioni aggiuntive sugli utenti,
in particolare: quanti e quali utenti fossero verificati e l’area geografica di appartenenza. Dagli
utenti verificati, infine, sono stati separati gli account appartenenti a istituzioni e organizzazioni
culturali italiane.

13
14

​http://musei.beniculturali.it/
​https://www.tweepy.org/

8

3.2 Analisi preliminare
In questa prima fase di analisi i dati sono stati aggregati utilizzando diverse variabili, prima tra
tutte quella temporale. Infatti, l’andamento di ognuno dei sei #hashtag scelti in termini di
interazioni nell’arco temporale in considerazione è indice sia della capacità delle istituzioni di
rispondere alla situazione mutata sia del successo dell’azione comunicativa delle istituzioni.
Creazione e uso degli #hashtag​. Il grafico in ​Figura 1 riporta l’andamento degli #hashtag che
sono stati analizzati all’interno del periodo di riferimento. Come si evince dal picco in esso
rappresentato, si registra un incremento nell’uso di quasi tutti gli #hashtag, ad eccezione di
#​cultureinquarantine e #​laculturaincasa​, in corrispondenza del giorno 29/03. Tale data
corrisponde al lancio dell’iniziativa #​ArTyouReady​.
Questo #hashtag e l’iniziativa ad esso collegata hanno avuto una risonanza molto ampia, come
dimostrato non solo dal picco nel numero di interazioni generate ma anche dal fatto che a
parlarne sono stati i tg nazionali15 e alcune testate giornalistiche internazionali16.
La proposta promossa dal Ministero per i beni e le attività culturali e per il turismo17 (MiBACT) è
stata inizialmente concepita come un flashmob digitale dedicato alla fotografia ed è stato
richiesto agli utenti di condividere gli scatti che essi avevano precedentemente effettuato
all’interno dei musei; un tentativo per mantenere vivo il patrimonio culturale racchiuso all’interno
dei musei resi necessariamente deserti, e ciò che la contraddistingue è la combinazione di
#hashtag che di volta in volta si accompagnano a quello principale, ovvero #​ArTyouReady​,
come etichetta che segnala il significato delle proposte che vengono avanzate.
La prima edizione del 29 marzo 2020 prevede una riflessione sulla chiusura dei musei che
viene resa con la formula #​emptymuseum e a questa ne sono seguite altre che per tutto il mese
di aprile, ogni domenica, hanno coinvolto gli utenti in modo diverso.
Il 5 aprile sul sito web del MiBACT e sui propri canali social viene lanciato l’#hashtag
#​ArTyouReady insieme al #​GrandVirtualTour​, con lo scopo di ottenere da parte degli utenti una
ricostruzione di un viaggio digitale lungo tutta la Penisola postando le foto che essi hanno
scattato nei luoghi della cultura.
La proposta calendarizzata il 12 aprile arricchisce l’iniziativa originaria di un aspetto più creativo,
perché con l’#​artetisomiglia​, storica campagna istituzionale del MiBACT risalente al gennaio
2017, gli utenti si divertono a postare sui social foto ritraenti sé stessi mentre imitano un’opera
d’arte con ciò che hanno in casa. L’evento, dalla portata internazionale, è stato replicato anche

​https://www.youtube.com/watch?v=A5AHwIlcGZw
​https://www.huffingtonpost.it/entry/art-you-ready_it_5e7faaf3c5b6cb9dc1a1697b
17
https://www.beniculturali.it/mibac/export/MiBAC/sito-MiBAC/Contenuti/MibacUnif/Comunicati/visualizza_
asset.html_2101868381.html
15
16

9

dal Getty Museum di Los Angeles, che si è lasciato ispirare dal Rijksmuseum di Amsterdam e
da un account instagram denominato ​#​tussenqunstenquarantine18 (Tra Arte e Quarantena).
I protagonisti del quarto appuntamento di #​ArTyouReady​, previsto per il giorno 19 aprile, sono i
giardini, il mare, le colline, i borghi, le montagne e i tramonti che rivivono negli scatti fatti dagli
utenti che apprezzano il #​paesaggioitaliano​; è proprio questo l’#hashtag usato per la penultima
edizione del flashmob fotografico.
In occasione dell’ultimo incontro, avvenuto il 26 aprile, il MiBACT in collaborazione con ​Office
de Tourisme Italien - ENIT e Touring Club Italiano, sviluppando l’idea precedente del paesaggio
italiano, conclude il tema del viaggio che, dalla seconda alla quarta edizione è passato
dall’essere virtuale all’essere fisico; con l’#hashtag #​viaggioinitalia si condividono sui social foto
di antiche mappe che ricostruiscono la morfologia del territorio italiano negli anni.
Diffusione degli #hashtag. ​La ​Figura 2 riporta l’andamento degli #hashtag usati nei tweet nel
mese di marzo. Come si può vedere, dopo un leggero incremento registrato in corrispondenza
del 13/03, la linea rimane piatta fino ad arrivare al giorno 28/03, data in cui inizia a crescere per
raggiungere il picco massimo il 29/03, e decrescere nei giorni successivi, con una leggera
variazione nei giorni 04/04, 05/04, 06/04, dovuta al rilancio dell’iniziativa #​ArTyouReady sui
canali social.
La ​Figura 3 riporta l’andamento degli #hashtag usati nei tweet nel mese di aprile. Tra quelli
presenti, si può notare un trend costante per l’#hashtag #​emptymuseum​, con un leggero
incremento il giorno 23/04. L#’hashtag #​museichiusimuseiaperti presenta una crescita più o
meno costante, con un sensibile incremento in corrispondenza del periodo compreso tra il 29/04
e il 01/05. I momenti di crescita che riguardano l’#hashtag #​ArTyouReady corrispondo ai giorni
nei quali l’iniziativa è stata riproposta dalle istituzioni (19/04, 26/04 e 03/05) e a quelli
immediatamente precedenti, durante i quali è stata “pubblicizzata”. Per tutte le altre etichette, si
nota un considerevole incremento a cavallo tra la fine del mese di aprile e l’inizio del mese di
maggio, nel periodo circoscritto ai giorni 22/04 e 04/05. L’incremento registrato in questo lasso
temporale è probabilmente dovuto alla corrispondenza con altre attività che hanno avuto luogo
nei giorni di maggior interesse: Giornata mondiale del libro (23/05/2020), Giornata
Internazionale della Danza (29/04) e Festa dei lavoratori (01/05/2020). Gli #hashtag che sono
associati
a
queste
iniziative,
rispettivamente
#​giornatamondialedellibro,​
#​giornatamondialedelladanza e #​Festadeilavoratori,​ sono utilizzati dagli utenti di twitter insieme
all’#hashtag più generale #​laculturanonsiferma,​ come evidenziato dai risultati di un ricerca
manuale effettuata su Twitter.
La ​Figura 4 riporta l’andamento dei retweet per #hashtag in riferimento al mese di marzo. Si può
notare un incremento delle attività in corrispondenza dei giorni 28 - 30 marzo, e un più leggero
aumento in riferimento ai primi giorni del mese di aprile.

18

​https://www.instagram.com/tussenkunstenquarantaine/

10

La ​Figura 5 riporta l’andamento dei retweet per #hashtag in riferimento all’intero mese di aprile
e ai primi quattro giorni del mese di maggio. Il trend di crescita delle interazioni è più o meno
costante per tutti gli #hashtag, fatta eccezione per l’#hashtag #​ArTyouReady che è stato
maggiormente ritwittato dagli utenti nei giorni 17, 18, 19, 20, 25, 26 e 27 aprile, e nei primi giorni
di maggio.
In ​Tabella 3 è riportato il numero di utenti unici che hanno risposto alle iniziative scrivendo dei
tweet nei quali compare uno o più #hashtag tra quelli selezionati. Per ‘utenti unici’ si intendono
quegli utenti che hanno utilizzato l’etichetta almeno una volta nella formulazione dei propri
tweet, e sono stati, quindi, registrati una sola volta nel conteggio automatico. Il totale riportato
per ogni hashtag comprende gli utenti semplici e le istituzioni ufficiali, sulla cui distinzione si
rimanda al paragrafo successivo. I dati rivelano un ampio uso dell’#hashtag #​ArTyouReady​,
seguito da #​emptymuseum.​ Tuttavia, bisogna notare che questa etichetta è stata utilizzata da
una quantità di utenti pari a circa la metà di coloro che hanno creato dei tweet contenenti
l’#hashtag #​ArTyouReady,​ sebbene i due #hashtag facciano parte della stessa iniziativa e siano
stati lanciati da un’unica istituzione in una sola data. Tale differenza può essere dovuta al fatto
che #​ArTyouReady a
​ bbia raggiunto una notorietà maggiore e sia stato, per questo motivo,
associato a più contenuti, in maniera indipendente da #​emptymusuem.​
Le istituzioni coinvolte. La ​Tabella 4 riporta per ogni #hashtag il numero delle istituzioni che li
hanno utilizzati. Dopo aver estratto automaticamente tutti gli utenti per ogni #hashtag, questi
sono stati analizzati per essere suddivisi in i) utenti semplici e ii) istituzioni culturali. Di queste
due categorie è stata presa in esame la seconda che conta un totale di 389 istituzioni che
hanno utilizzato almeno uno dei sei #hashtag. Il gruppo delle istituzioni è stato successivamente
suddiviso in base alla tipologia di istituzione culturale, di cui sono state individuate sedici
categorie diverse, ridotte a tredici attraverso un ulteriore raggruppamento di tre di queste
(Ministero per i beni e le attività culturali e il turismo - MiBACT; Soprintendenza Archeologica
Belle Arti e Paesaggio - SABAP; Organizzazione delle Nazioni Unite per l’educazione, la
scienza e la cultura - UNESCO) sotto la definizione più ampia di Ente. Tra quelle indicate, si
comprende che la categoria Museo è stata quella che ha risposto con maggior prontezza all’uso
di tali #hashtag nei momenti di comunicazione social, utilizzando tutti gli #hashtag che
presentano un alto numero di interazioni. Da notare che l’#hashtag #​laculturaincasa è stato
utilizzato soltanto da musei, teatri e biblioteche, mentre #​emptymusem,​ #​laculturanonsiferma e
#​museichiusimuseiaperti sono gli #hashtag che presentano una maggiore diffusione tra le
tipologie differenti di istituzioni (​Tabella 4​).
I grafici ​(Figure 6-10) mostrano nel dettaglio l’uso degli #hashtag da parte di ciascuna istituzione
per l’intero periodo considerato. Per alcuni di questi (i.e., #​artyouready e #​museitaliani​) il
MiBACT risulta essere l’utilizzatore più attivo. ​Tra le istituzioni locali che ricorrono all’hashtag
#​museichiusimuseiaperti per lanciare le proprie iniziative, di particolare rilievo è la presenza del
Museo Tattile di Varese, in quanto istituzione creatrice di questo #hashtag e realtà museale,

11

che, sebbene di piccole dimensioni, ha sfruttato il nuovo canale di comunicazione in modo
ampio con numerosi tweet. È da sottolineare che, tra le istituzioni che utilizzano gli #hashtag
analizzati, il numero dei cosiddetti grandi attrattori è ridotto; notiamo, ad esempio, la presenza
del Museo Archeologico di Napoli (MANN) in Figura 7 per i tweet associati a #​emptymuseum.​ Il
fenomeno della limitata presenza può essere spiegato dal fatto che molti di questi attrattori
utilizzavano già nel periodo pre-pandemico degli #hashtag, spesso legati al loro nome e alla
loro identità istituzionale molto forte, ed hanno mantenuto tali etichette anche nel periodo
oggetto di analisi. In altri casi, invece, nonostante l’associazione di uno degli #hashtag
selezionati ai loro contenuti, queste istituzioni hanno privilegiato altre piattaforme social per la
veicolazione dei loro contenuti e la comunicazioni con il loro pubblico.
Per ognuno degli account delle istituzioni che hanno partecipato alle iniziative è stata raccolta,
laddove presente, la posizione geografica relativa all’account stesso. In seguito, attraverso le
librerie di Python geopy19 e basemap20, queste posizioni sono state trasformate in coordinate e
mappate in relazione al numero di tweet creati dagli account aventi nel testo uno o più degli
#hashtag selezionati. I dati raccolti sono presentati in ​Figura 11​, che ​mostra ​una corposa
concentrazione nelle aree del nord e del centro Italia, dove si ritrovano iniziative più partecipate
per gli #hastag selezionati, con un’attività nelle zone del meridione e nelle isole caratterizzata
da iniziative che, seppur abbastanza numerose, non possono essere considerate
particolarmente rilevanti, ad eccezione di poche, nei centri che hanno istituzioni di un certo
rilievo nazionale (ad esempio il Museo Archeologico Nazionale di Napoli - MANN). È da rilevare
l’assenza di iniziative da parte delle istituzioni che si trovano nelle regioni dell’Abruzzo, del
Molise e della Basilicata.
Contenuto degli #hashtag e dei tweet. ​Dal punto di vista dei contenuti di #hashtag e tweet, è
importante precisare che i dati, sia per il primo che per il secondo dataset, sono stati raccolti
senza alcuna distinzione sulla lingua utilizzata per il testo del tweet. Una prima analisi, quindi,
ha investigato quali lingue sono state maggiormente utilizzate come valore assoluto rispetto a
tutti i tweet presi in esame e in relazione ai singoli #hashtag21. Ovviamente, trattandosi di
iniziative promosse da istituzioni italiane, rivolte principalmente ad un pubblico locale, veicolate
attraverso aggregatori in lingua italiana, l’italiano risulta la lingua con un numero maggiore di
tweet (Annex - ​Figura 12​). Altre lingue utilizzate risultano l’inglese, seguite dalle lingue francese,
catalano, rumeno e spagnolo.
In ​Figura 13 è riportato il numero di tweet in relazione agli #hashtag specifici e le lingue d’uso
per ognuno di questi: si nota una maggioranza dell’uso della lingua italiana per tutti e sei gli

19

https://github.com/geopy/geopy
​https://github.com/matplotlib/basemap
21
La libreria Python language-detection (​https://github.com/shuyo/language-detection​) è stata utilizzata
per estrarre e raccogliere i dati riguardanti le lingue in cui sono stati scritti i tweet contenenti gli #hashtag
di interesse.
20

12

#hashtag, con una sensibile presenza delle etichette ​#emptymuseum e ​#ArTyouReady nei
tweet creati da utenti anglofoni. La partecipazione da parte di utenti non italofoni ai contenuti
aggregati da questi due #hashtag può essere motivata dal fatto che gli aggregatori sono in
lingua inglese, caratteristica che aumenta la possibilità di accesso di un pubblico più ampio e
variegato e la conseguente maggiore diffusione degli #hashtag stessi e dei loro contenuti.
Inoltre, il numero di tweet non in lingua italiana prodotti utilizzando tali etichette può essere
considerato indice della risonanza sovranazionale che hanno avuto le iniziative ad esse
collegate. In minore concentrazione, seppur presente, la lingua inglese si registra anche
nell’uso degli altri #hashtag propriamente italiani: ​#museitaliani,​ ​#museichiusimuseiaperti,​
#laculturaincasa​, ​#laculturanonsiferma​.
Un altro livello di analisi ha riguardato il lessico utilizzato nella creazione degli #hashtag stessi.
Per investigare gli aspetti lessicali delle etichette è stato preso in considerazione tutto il set di 33
#hashtag selezionati inizialmente, indipendentemente dal numero di interazioni che hanno
catalizzato. Tra questi è possibile notare che le parole scelte per comporre l’#hashtag stesso
sono riconducibili a quattro macro-gruppi semantici che fanno riferimento a: i) l’evento a cui
sono associate, cioè la quarantena; ii) il luogo di fruizione mutato, cioè non più il museo ma la
propria abitazione; iii) il contenuto veicolato, ovvero la cultura; iv) l’iniziativa proposta, come un
quiz o una sfida.
Al
primo
gruppo
sono
ascrivibili
#​quarantinelife,​
#​betweenartandquarantine,​
#​cultureinquarantine,​ che, come si può vedere, sono costruiti sul concetto e in relazione alla
condizione di quarantena. In particolare #​cultureinquarantine​, che nel periodo di riferimento è
stato il più cliccato, nasce da un’iniziativa promossa dal canale BBC con l’obiettivo di portare
nelle case dei fruitori ogni forma d’arte, da quella dei musei a quella del teatro22.
L’idea di un quasi “delivery” dell’arte è espressa anche dagli #hashtag appartenenti al secondo
e al terzo gruppo. Nel secondo gruppo rientrano le etichette che includono un riferimento al
luogo di fruizione tradizionale dei contenuti culturali, ovvero il museo, mutato nella sua
collocazione geografica, confinato all’interno delle mura domestiche ma che assolve
ugualmente alle sue funzioni. Del resto, l’obiettivo del Museo Archeologico Nazionale di
Aquileia, che ha lanciato l’iniziativa #​ilMUSEOaCASA​, da cui poi gli #hashtag #​ilmuseoacasa e
#​ilmuseoacasatua,​ è stato proprio quello di fare in modo che gli utenti potessero continuare a
interagire con i contenuti museali, attraverso una serie di video e attività, suddivisi in tredici
episodi pubblicati settimanalmente, rivolte soprattutto ai bambini23.
Nel terzo gruppo, ugualmente si fa riferimento al mutato luogo di fruizione, ma in questo caso si
punta sui contenuti che vengono fruiti in tali luoghi e sul concetto astratto di cultura. ​Infatti, se
l’immagine di un museo a casa può sembrare ingombrante o associabile a quella di “casa
museo”, che è ben altra cosa, è più facile comprendere l’idea della #​culturaincasa,​ come quella
22

https://www.bbc.co.uk/programmes/articles/45gMYKsDtlRx1WdTCZh3q2b/culture-in-quarantine-tv-radio
-and-digital-schedule
23
​https://www.museoarcheologicoaquileia.beniculturali.it/it/287/ilmuseoacasa-iorestoacasa

13

che è stata pensata dal Sistema Museale di Roma Capitale, denominato “Musei in Comune”
(MIC), che con questo #hashtag propongono, tra le tante iniziative, un tour virtuale in cinque siti
archeologici (​Musei capitolini, Museo Ara pacis, Museo dei Fori imperiali, Museo Napoleonico,
Museo di Villa Torlonia)24, e moltissime attività indirizzate a bambini e ragazzi, sponsorizzate
con l’#hashtag #​laculturaincasaKIDS.​
Nell’ultimo gruppo rientrano quegli aggregatori che vogliono proporre iniziative di vario genere e
il cui riferimento principale è appunto alle attività proposte/comunicate: da quelle ludiche, come
#​museumgames e #​museumquiz​, a cui si è accennato nella sezione precedente, rivolti a un
pubblico ampio e variegato, non solo a quello di giovane età, fino a quelle propriamente
riflessive, significanti, cioè, di campagne rivolte a sostegno del settore culturale e dei suoi attori
gravemente colpiti dal lockdown, dal punto di vista economico. Tra questi rientra
#​ShareOurHeritage,​ lanciato dall’UNESCO il 10 aprile 2020, a cui ha fatto seguito il tenace
#​ResiliArt​ annunciato con un comunicato stampa il 28 aprile 202025.
Per quanto riguarda l’estensione del testo dei tweet cui gli #hashtag sono stati associati, la
Tabella 5 riporta la lunghezza media dei tweet per ognuno dei sei #hashtag considerati. Tale
media è stata ottenuta conteggiando i caratteri, in ottemperanza alle norme di Twitter che
permette di formulare testi brevi sulla base di un limite massimo di caratteri e non di parole. È
da notare che in media si è fatto ricorso a tutto il numero di caratteri disponibili per i tweet,
tranne per gli #hashtag #​emptymuseum e #​ArTyouReady che sono ben al di sotto di questa
media. Questa differenza è spiegabile sulla base del tipo di iniziative che sono state proposte
attraverso questi #hashtag che erano principalmente mirate a richiedere la condivisione di
immagini da parte degli utenti; i tweet corredati dal primo #hashtag richiedevano, infatti, la
partecipazione del pubblico con le loro foto dei luoghi di cultura senza utenti, quindi, appunto,
vuoti, e senza la necessità di inserire un testo descrittivo.
Il contenuto testuale dei tweet è stato analizzato in base alla frequenza dei termini utilizzati nel
testo in associazione agli #hashtag selezionati. Per ognuno di questi è stata creata una nuvola
rappresentativa del contenuto sulla base del numero di occorrenze delle parole (​Figura 14​).
Rispetto a questi dati, possiamo notare la presenza per tutti i tweet di altri #hashtag di
accompagnamento a quello di riferimento. Tali etichette aggiuntive sono di diverso tipo: in alcuni
casi si fa riferimento ad #hashtag più generali riferiti alla pandemia (e.g., ​litaliachiamo26 nei
tweet relativi a #​museichiusimuseiaperti e ​coronavirus,​ la cui presenza si nota anche in altre
nuvole, n
​ ei tweet aggregati da #​museitaliani​), in altri il riferimento è ai beni e alle istituzioni
​http://www.museiincomuneroma.it/it/mostra-evento/la-cultura-casa
https://www.ansa.it/sito/notizie/cultura/arte/2020/04/19/nasce-unesco-resiliart-a-sostegno-della-cultura_
90885043-eeb6-4393-89d0-5cbf49203841.html
26
Questo #hashtag che richiama l’ultima strofa dell’inno nazionale italiano è stato creato a partire dal
titolo di una manifestazione online promossa dal MiBACT e svoltasi il 13/03/2020 per raccontare come il
paese stava reagendo alla pandemia e alle misure restrittive. Per ulteriori informazioni si veda
https://www.beniculturali.it/mibac/export/MiBAC/sito-MiBAC/Contenuti/MibacUnif/Comunicati/visualizza_a
sset.html_189872393.html
24
25

14

culturali più generali (e.g., ​mibact presente sia nella forma di #hashtag che di tag dell’utente
_​mibact nei tweet legati ad #​artyouready e
​ d #​emptymuseum​). Altri fenomeni interessanti che
possono essere osservati in ​Figura 14 riguardano la presenza di termini che fanno riferimento ai
contenuti ed eventi veicolati e aggregati, come nel caso di #​laculturaincasa ​in cui compaiono
video,​ ​concerto, teatro​.

4.Conclusioni
In questo report sono stati presentati i risultati iniziali di una indagine sull’uso e la diffusione
degli #hashtag da parte delle istituzioni culturali italiane, durante la Fase 1, quella con restrizioni
maggiori alla mobilità dei cittadini, del periodo di lockdown dovuto all’epidemia di COVID-19 nel
2020. L’analisi quantitativa ha mostrato dei dati interessanti in termini sia di comunicazione dalle
istituzioni verso il pubblico sia delle risposte e dell’interazione degli utenti.
Il fenomeno del moltiplicarsi di #hashtag e tweet, a corredo delle numerose iniziative intraprese
in risposta all’evento pandemico, è indicativo della velocità e della proattività con cui le
istituzioni, in particolare i musei, hanno reagito. Tale atteggiamento da parte delle istituzioni
culturali, come emerge anche dalla prima indagine NEMO, condotta dopo tre settimane
dall’inizio del periodo di lockdown, ha contribuito a ridurre lo stato di isolamento e solitudine
aumentando i servizi digitali per incoraggiare le persone a rispettare la politica di restrizioni.
Inoltre, queste iniziative hanno stimolato un senso di fiducia e comunità attraverso le richieste
rivolte agli utenti per la condivisione di oggetti, storie e immagini al fine di creare una memoria
collettiva di tale periodo. Infine, le istituzioni hanno dimostrato di poter sostenere il ruolo di
educatori informali pure operando a distanza attraverso la proposta di quiz, giochi e materiali
educativi fruibili online.
Dal canto loro, gli utenti hanno risposto in maniera positiva a tali iniziative, incrementando
drasticamente il numero di interazioni su e con le istituzioni e dimostrando uno spiccato
interesse ad una partecipazione attiva nella creazione e trasmissione di contenuti culturali.
Gli #hashtag, scelti come caso di studio per questa analisi, hanno permesso di ricostruire gran
parte delle iniziative che le istituzioni hanno lanciato a livello mondiale e nazionale; di
monitorarne il successo nel corso dei mesi di marzo, aprile e per i primi giorni di maggio; di
individuare tra gli utenti che hanno risposto all’invito a partecipare le istituzioni più attive sui
social network e, infine, di essere classificati per aree tematiche a seconda della loro
morfologia.
Ulteriori linee di indagine si prospettano a partire dalla prima analisi esplorativa, in particolare
per quanto riguarda la possibilità di analisi linguistiche volte a stabilire il tipo di contenuti
veicolati e l’atteggiamento degli utenti, in termini di ​sentiment e
​ ​sensitivity a
​ i beni culturali,
rispetto alle iniziative e alle informazioni fornite dalle istituzioni in questo periodo.

15

Bibliografia
Antinucci, Francesco, Comunicare nel museo, Laterza, Roma, 2004
Chang, Hsia-Ching. "A new perspective on Twitter #hashtag use: Diffusion of innovation
theory." Proceedings of the American Society for Information Science and Technology 47.1
(2010): 1-4.
Chianese, Angelo, Fiammetta Marulli, and Francesco Piccialli. "Cultural heritage and
social pulse: a semantic approach for CH sensitivity discovery in social media data." 2016 IEEE
Tenth International Conference on Semantic Computing (ICSC). IEEE, 2016.
Mandarano, Nicolette, Musei e media digitali, Carocci Editore, Roma, 2019.
Marulli, Fiammetta, et al. "What's the Matter with Cultural Heritage Tweets? An
Ontology--Based Approach for CH Sensitivity Estimation in Social Network Activities." 2015 11th
International Conference on Signal-Image Technology & Internet-Based Systems (SITIS). IEEE,
2015.
Mulyadi, Urip, and Lisa Fitriana. "Hashtag (#) as message identity in virtual community."
Jurnal The Messenger 10.1 (2018): 44-53.
Small, Tamara A. "What the #hashtag? A content analysis of Canadian politics on
Twitter." Information, communication & society 14.6 (2011): 872-895.

Annex
Tabella 1 - #hashtag relativi alle iniziative delle istituzioni culturali (in grigio quelli esistenti prima della
pandemia)
Hashtag

# Retweet

#artyouready

20142

#artchallenge27

16282

#emptymuseum

12966

#cultureinquaratine

11888

#museitaliani

10505

#museichiusimuseiaperti

6470

#laculturanonsiferma

3502

#laculturaincasa

2566

27

Come detto precedentemente, l’#hashtag #artchallenge non è stato incluso nel dataset perché si
presenta come un #hashtag generico e non emblematico delle iniziative oggetto della presente analisi.

16

#shareourheritage

2305

#resiliart

1845

#museumfromhome

1833

#lartetisomiglia

1540

#museumalphabet

1469

#museumfromhome

1183

#museumgames

1171

#laculturaincasaKIDS

599

#laculturacura

540

#ilmuseoacasa

379

#ilmuseoacasatua

316

#museumathome

202

#museumquiz

191

#ITweetMuseums

180

#digitalflashmob

115

#lartenonsiferma

115

#nomicoseneimusei

111

#quarantinelife

97

#betweenartandquarantine

89

#ABCBarberiniCorsini

44

#museiitaliani

26

#condividilacultura

21

#stayathomechallenge

14

#tussenkunstenquarantine

10

#iogiocodacasa

6

Tabella 2 - Numero di tweet/retweet per i sei #hashtag considerati nel periodo 8/03 -04/05/2020
Istituzione promotrice
MiBACT

Data lancio
29/0328

#Hashtag
#artyouready

Tweet
5310

Retweet
20142

Totale
25452

28

Le istituzioni iniziano a pubblicarlo già il 27/03 per pubblicizzare l’iniziativa, ma la vera data di lancio è il
29/03.

17

MiBACT

29/0329

Direzione generale Musei Anteriore al
- MiBACT
2020

#emptymuseum

3204

12966

16170

#museitaliani

1874

10505

12379

Museo Tattile di Varese

24/0230

#museichiusimuseiaperti

2639

6470

9109

ICOM Italia

07/0331

#laculturanonsiferma

1732

3502

5234

Musei In Comune (MIC)

17/03

#laculturaincasa

1229

2566

3795

15988

56151

72139

Totale

Figura 1 - Andamento del numero di interazioni associati agli #hashtag per l’intero periodo di lockdown

29

Nasce contemporaneamente all’ #hashtag #ArTyouReady.
La data di lancio, che è al di fuori del periodo di lockdown che è stato preso in considerazione in questo
report, si spiega con la decisione della regione Lombardia di chiudere musei, biblioteche e altri luoghi
pubblici di aggregazione, in anticipo rispetto al resto d’Italia, per contenere la diffusione del virus che ha
colpito quella zona prima di diffondersi in tutta la Penisola
https://www.varesenoi.it/2020/02/23/leggi-notizia/argomenti/attualita-17/articolo/coronavirus-chiusure-sera
li-per-bar-e-locali-ecco-lordinanza-completa-della-regione-lombardia.html
31
Sebbene la data di lancio preceda di un giorno la pubblicazione del DPCM 8 marzo che sancisce la
chiusura dei musei, l’iniziativa rientra nel piano di comunicazione adottato da ICOM Italia a sostegno dei
Musei al tempo del COVID-19 ​http://www.icom-italia.org/eventi/laculturanonsiferma/
30

18

Figura 2 - Andamento degli #hashtag registrato nei tweet formulati nel mese di marzo 2020

Figura 3 - La figura riporta l’andamento degli #hashtag registrato nei tweet formulati nel mese di aprile e
nei primi quattro giorni del mese di maggio 2020

19

Figura 4 - Andamento degli #hashtag rilevato nei retweet effettuati nel mese di marzo 2020

Figura 5 - Andamento degli #hashtag rilevato nei retweet effettuati nel mese di aprile e nei primi quattro
giorni del mese di maggio 2020

20

Tabella 3 - Numero di utenti unici per i sei #hashtag considerati nel periodo 8/03 -04/05/2020
#Hashtag
#artyouready

# Utenti unici
1456

#emptymuseum

702

#laculturanonsiferma

414

#museichiusimuseiaperti

343

#museitaliani

282

#laculturaincasa

215

Totale
Media per #hashtag

3412
733.42

Figura 6 - Numero di tweet lanciati dalle singole istituzioni per l’#hashtag #artyouready

21

Figura 7 - Numero di tweet lanciati dalle singole istituzioni per l’#hashtag #emptymuseum

Figura 8 - Numero di tweet lanciati dalle singole istituzioni per l’#hashtag #laculturanonsiferma

22

Figura 9 - Numero di tweet lanciati dalle singole istituzioni per l’#hashtag #museichiusimuseiaperti

Figura 10 - Numero di tweet lanciati dalle singole istituzioni per l’#hashtag #museitaliani

23

Tabella 4 - La tabella riporta il numero di istituzioni per tipologia che hanno usato i singoli #hashtag

Totale
Museo

10

50

4

77

44

93

Galleria

3

6

N/A

5

3

5

22

Biblioteca

1

3

5

4

2

3

18

Palazzo

N/A

4

N/A

N/A

3

5

12

Parco
Archeologico

N/A

3

N/A

2

3

2

10

1

3

N/A

3

N/A

2

9

Archivio

N/A

2

N/A

5

1

N/A

8

Associazione

N/A

1

N/A

4

2

1

8

1

N/A

4

3

N/A

N/A

8

N/A

2

N/A

2

N/A

3

7

Castello

1

N/A

N/A

1

N/A

1

3

Reggia

N/A

1

N/A

N/A

1

1

3

Pinacoteca

N/A

1

N/A

1

N/A

N/A

2

Fondazione

N/A

1

N/A

N/A

N/A

1

1

Enti

Teatro
Polo museale

Totale istituzioni

278

389

24

Figura 11 - Distribuzione geografica delle istituzioni che hanno utilizzato almeno uno degli #hashtag
selezionati
Tabella 5 - Lunghezza media dei tweet per #hashtag calcolata sulla quantità di caratteri utilizzati
#Hashtag

Lunghezza media tweet

#laculturanonsiferma

266.58

#laculturaincasa

263.87

#museitaliani

258.29

#museichiusimuseiaperti

249.49

#emptymuseum

199.67

#artyouready

197.38

Media totale

230.86

25

Figura 12 - Numero di tweet per le lingue utilizzate su tutto il dataset

Figura 13 - Numero di tweet per le lingue utilizzate per ognuno dei sei #hashtag

26

​#ArTyouready

​#laculturanonsiferma

#emptymuseum

#museichiusimuseiaperti

#laculturaincasa

#museitaliani

Figura 14 - Nuvole di parole per ciascuno dei sei #hashtag

27

